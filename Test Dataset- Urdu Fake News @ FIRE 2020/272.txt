پاکستان ہیئر اینڈ بیوٹی انڈسٹری مسائل سے دوچار ہے، نبیلہ
پاکستان ہئیر اینڈ بیوٹی انڈسٹری کی صدر اور مشہور اسٹائلسٹ نبیلہ کا کہنا ہے کہ 3 ماہ کی طویل بندش کے باوجود ہمیں تنخواہوں، یوٹیلٹی بلز اور کرایوں کی ادائیگی کرنا پڑی، حکومت سے امداد مانگنا آسان ہے، لیکن یہ ہماری خواہش نہیں ہے، ہم صرف کاروبار کرنے کی اجازت چاہتے ہیں۔

نبیلہ نے کہا کہ حکومت ہمیں محدود وقت یا ہفتہ وار چند روز کیلئے ہی کام کرنے کی اجازت دے، یوں ہم از کم اپنے اخراجات تو پورے کر سکتے ہیں۔پاکستان ہئیر اینڈ بیوٹی انڈسٹری کی نائب صدر سعیدہ مانڈوی والا کہتی ہیں کہ خواتین کو بااختیار بنانے، ان کے روزگار کے انتظام اور ریونیو اکٹھا کرنےکیلئے ہئیر اینڈ بیوٹی سیلونز اور اس جیسے دیگر کاروبار بنیادی اہمیت رکھتے ہیں۔

پاکستان ہئیر اینڈبیوٹی انڈسٹری کی سینئر رکن مسرت مصباح کا کہنا ہے کہ انڈسٹری غریب گھرانوں، اقلیت سے تعلق رکھنے والی، خواجہ سراء، تیزاب گردی کی شکار اور پسے ہوئے طبقے سے تعلق رکھنے والی خواتین کو ہنر مندانہ تربیت اور روزگار کے مواقع فراہم کرتی ہے۔نہوں نے کہا کہ پاکستان کی 50 فیصدآبادی خواتین پر مشتمل ہے، حکومت کو ان خواتین کو مایوسی کے اندھیروں میں دھکیلنے کی بجائے ان کیلئے ایسے اقدامات کرنے چاہیں جس سے یہ با عزت روزگار کما سکیں۔

واضح رہے کہ ہر گزرتے دن کیساتھ ہئیر اینڈ بیوٹی انڈسٹری سے وابستہ کاروبار مزید سے مزید دباؤ کا شکار ہو رہے ہیں، اسی لیے حکومت کو اس

انڈسٹری کے مسائل اور جائز مطالبات پر توجہ دینا ہوگی۔