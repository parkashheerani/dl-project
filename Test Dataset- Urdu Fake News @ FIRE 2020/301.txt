ڈیجیٹل ادائیگی متعارف کرانے کیلئے حبل اور میزان بینک میں اشتراک
حبل نے میزان بینک کے ساتھ شراکت داری کے ذریعے بلنک ڈائریکٹ کے آغاز کا اعلان کیا ہے

کراچی(کامرس ڈیسک ) بلنک ڈائریکٹ کے ذریعے کاروباری ادارے اور ان کے سپلائی چین شراکت دارڈیجیٹل طریقے سے ادائیگیاں کرسکیں گے۔ اس سروس سے ڈیجیٹل ادائیگیوں میں تیزی آنے کے ساتھ درست ادائیگیوں سے ہونے والی غلطیوں کے امکانات ختم ہو جائینگے ۔ میزان بینک کے صارفین کیش لیس سپلائی چین کے فوائد حاصل کرنے کے ساتھ ادائیگیوں کیلئے اپنے بینک اکائونٹس کو براہِ راست حبل ایپ سے منسلک کرسکیں گے ۔ حبل کے چیف ایگزیکٹوآفیسر عمیر بن احسن نے کہاکہ بلنک ڈائریکٹ کے ذریعے سپلائی چین میں تیز رفتاری رقم ڈیجیٹل طریقے سے منتقل ہوتی ہے ۔ میزان بینک کے ڈپٹی چیف ایگزیکٹو آفیسر عارف الاسلام نے کہاکہ حبل کے استعمال سے صارفین کو براہِ راست ادائیگی کی خدمات میں توسیع اور بہت ساری کمپنیوں کو درپیش ادائیگی کی ویلیو چین میں غیر ضروری رکاوٹوں کو حل کرنے میں کامیابی پر خوشی ہورہی ہے ۔