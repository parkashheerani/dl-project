ٹک ٹاک کمپنی کا مالک صرف 8 سال میں کتنے ارب ڈالر کما چکا ہے؟ جواب آپ کے اندازوں سے کہیں زیادہ
بیجنگ (ڈیلی پاکستان آن لائن) انڈیا کی جانب سے ٹک ٹاک سمیت 59 موبائل ایپس پر پابندی عائد کی گئی ، بند کی جانے والی تمام ایپس کا تعلق چین سے ہے اور یہ قدم لداخ کی وادی گلوان میں ہونے والی جھڑپ کے بعد اٹھایا گیا ہے۔

ٹک ٹاک ایپ ایک چینی انٹرپرنیور ژینگ ژی منگ نے 2016 میں لانچ کی تھی جو دیکھتے ہی دیکھتے دنیا کی بڑی موبائل ایپ بن گئی۔ نکائی یونیورسٹی سے فارغ التحصیل ژینگ ژی منگ نے 2012 میں بائٹ ڈانس نامی کمپنی کی بنیاد رکھی تھی جو ٹک ٹاک کی پیرنٹ کمپنی ہے۔

انڈیا کی جانب سے پابندی عائد کیے جانے سے پہلے ٹک ٹاک کے ماہانہ صارفین کی تعداد ایک ارب سے زیادہ تھی۔ ٹک ٹاک کی بدولت بائٹ ڈانس کمپنی نے خوب نفع کمایا اور اب اس کی ویلیو 75 ارب ڈالر سے بھی زیادہ ہوچکی ہے۔

لاہور ہائیکورٹ میں ڈی جی ریسکیو رضوان نصیر کی غیر قانونی تعیناتی کا انکشاف لیکن اس پر جسٹس عائشہ اے ملک نے کیا ہدایت کی ؟ بڑی خبر

ٹک ٹاک نے نہ صرف اپنی پیرنٹ کمپنی کی ویلیو میں اضافہ کیا بلکہ اپنے مالک کو بھی خوب امیر کردیا۔ 2012 میں بائٹ ڈانس کی  بنیاد رکھنے والے ژینگ ژی منگ 8 سال بعد ٹک ٹاک کی بدولت 16 ارب 20 کروڑ ڈالر کے مالک بن چکے ہیں۔ فوربز کے مطابق اس وقت وہ دنیا کے 80 ویں امیر ترین شخص ہیں۔