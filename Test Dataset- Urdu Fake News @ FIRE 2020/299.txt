پی ٹی سی ایل کاسندھی زبان میں کسٹمر سپورٹ سروسز کے اجرا کا اعلان
ملتان (نمائندہ نوائے وقت)پاکستان ٹیلی کمیونیکشن کمپنی لمیٹڈ ( پی ٹی سی ایل)نے اپنی ہیلپ لائن 1218 پرسندھی زبان میں کسٹمر سپورٹ سروسز کے اجرا کا اعلان کیا ہے ۔ کمپنی نے ابتداء میں سندھی زبا ن میں سروس شروع کرنے کا منصوبہ بنایا تھا۔

تاہم کورونا وائرس کی عالمی وبا کے باعث یہ منصوبہ تاخیر کا شکار ہوگیا ۔ پی ٹی سی ایل کے فلسفہ کی بنیاد برابری اور تمام لوگوں کے احترام پر ہے جبکہ مختلف مذہب، نسل ، ثقافت اورزبان سے تعلق رکھنے والے تمام صارفین کی شمولیت کیلئے ہمیشہ سے کوشاں ہے۔ ان خیالات کا اظہار فریحہ طاہر شاہ، ترجمان پی ٹی سی ایل نے کیا ۔