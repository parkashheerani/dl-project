ایشیوریا نے اپنی فٹنس کا راز بتایا
ممبئی 28 فروری (یو این آئی) بالی ووڈ اداکارہ ایشیوریا رائے نے اپنی فٹنس کا راز بتایا ہے ایشیوریا رائے ان اداکاراؤں میں شمار کی جاتی ہیں جو اپنی فٹنس پر بہت زیادہ توجہ دیتی ہیں۔
حالانکہ وہ سوشل میڈیا کا زیادہ استعمال نہیں کرتیں پھر بھی انہوں نے اس پلیٹ فارم پر اپنے جم کے بارے میں بہت سی معلومات شیئر کی ہیں ۔
ورزش کے علاوہ ایشیوریا رائے کا خیال ہے کہ زندگی کے لیے  مثبت رویہ اور صحت مند نظریہ کے ساتھ اچھا کھانا صحت مند رہنے کا بہترین طریقہ ہے۔
انہوں نے بتایا کہ وہ اپنے دن کا آغاز گرم پانی میں لیموں ڈال کر پینے سے کرتی ہیں۔
پھر اس کے بعد ناشتے میں پوہا یا پھر اپما کھاتی ہیں۔

ایشیوریا رائے نے بتایا کہ وہ باہر کا کھانا اور فاسٹ فوڈ کھانے سے پرہیز کرتی ہیں اور گھر میں بنا کھانا ہی کھانا پسند کرتی ہیں ۔
وہ رات آٹھ بجے تک اپنا کھانا کھا لیتی ہیں ۔
ایشیوریا رائے اپنی صحت کے لئے روزانہ جم جاتی ہیں اور مختلف طریقوں سے اپنی فٹنس برقرار رکھتی ہیں۔
اس کے لئے متعدد قسم کی مشقیں بھی کرتی ہیں ، جن میں باکسنگ اور پلاٹے شامل ہیں۔
ایشیوریا رائے نے بتایا کہ وہ ہفتے میں چار دن ورزش کرتی ہیں۔
