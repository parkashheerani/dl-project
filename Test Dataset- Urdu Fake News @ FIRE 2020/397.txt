
لندن(سپورٹس ڈیسک)ای سی بی کے نیشنل سلیکٹر ایڈ سمتھ کا کہنا ہے کہ جانی بیئرسٹو اور معین علی سمیت کسی کھلاڑی پر ٹیم کے دروازے بند نہیں کئے گئے بلکہ ویسٹ انڈیز کیخلاف پہلے ٹیسٹ کیلئے منتخب شدہ سکواڈ اس بات کا عکس ہے کہ انہیں سفید گیند کے میچز میں قابل غور سمجھا جائیگا۔ انہوں نے تصدیق کی کہ آنیوالے دنوں میں وائٹ بال میچز کے دوران معین علی اور جانی بیئرسٹو کو ایکشن میں دیکھا جا سکے گا ۔ ایڈ سمتھ کا کہنا تھا کہ اگر دونوں کھلاڑی ٹیسٹ سکواڈ سے باہر ہوئے تو یہ اس اعتبار سے ایک اچھی بات ہے کہ انہیں وائٹ بال میچز کے دوران پورا موقع دیا جائیگا۔
