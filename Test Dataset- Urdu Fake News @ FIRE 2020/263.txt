آن لائن قربانی کے جانوروں کی قیمتوں میں 25 فیصد تک اضافہ
کورونا وائرس کے باعث لاہورسمیت میٹروپولیٹین شہروں کے اندر جانوروں کی منڈیاں لگانے کی اجازت نہیں دی گئی جس پرآن لائن خریداری اورقربانی کارحجان بڑھ گیا۔ مختلف رفاعی، سماجی وکاروباری اداروں کی طرف سے شہریوں کوآن لائن قربانی میں شرکت کی دعوت دی جارہی ہے۔

شوکت خانم ہسپتال کا بکرا، چھترا  22 ہزار، گائے، بیل 66 ہزار500 ، فی کس حصہ 9 ہزار500 روپے، ایدھی فاؤنڈیشن کا بکرا، چھترا 11 ہزار، گائے ،بیل 52 ہزار 500 ،حصہ 7 ہزار500 روپے ، الخدمت فاؤنڈیشن کا حصہ 11 ہزار، بکرا،چھترا 24 ہزار،منہاج ویلفیئرفاؤنڈیشن کا حصہ 13 ہزار، بکرا 26 ،چھترا 21 ہزار روپے مقررکیاگیا ہے۔
ایک ادارے کے سربراہ مبشر حسن نے بتایا کہ ہرجانور کی قیمت وزن ، صحت ،عمرکے حساب سے طے کی جاتی ہے،ان کی قیمت دوسرے، تیسرے دن بڑھاتے ہیں کیونکہ ان کے چارے اوردیکھ بھال کا خرچہ بڑھتا رہتا ہے۔