ناظرین جب تک پسند کریں گے کام کروں گی: سشمیتا سین
ممبئی 24 جون (یو این آئی) بالی ووڈ اداکارہ سشمیتا سین کا کہنا ہے کہ جب تک ناظرین انہیں پسند کرتے رہیں گے، وہ کام کرتی رہیں گی۔

سوشانت سنگھ راجپوت کی موت کے بعد اقربا پروری (نیپوٹزم) پر بحث چھڑ گئی ہے۔
متعدد لوگ اپنی جدوجہد کی کہانیوں کو عوامی بنا رہے ہیں۔
ایسے میں ٹویٹر پر سوال و جواب کے سیشن کے دوران ایک پرستار نے سشمیتا سے سوال پوچھا کہ نیپوٹزم کے دوران آپ کیسے بنی رہیں؟ اس سوال کے جواب میں سشمیتا سین نے کہا ’’میں نے اپنے شائقین پر ہی توجہ مرکوز کی ۔
بطور اداکارہ میں کام کرنا جاری رکھوں گی جب تک آپ لوگ مجھے کام کرتے دیکھنا چاہیں گے‘‘۔

سشمیتا سین نے حال ہی میں ویب سیریز آریہ سے ڈیجیٹل ڈیبیو کیا ہے۔
ویب سیریز آریہ لوگوں کو متاثر کرنے میں کامیاب رہی ہے اور سشمیتا سین کی اداکاری اورکم بیک کو ناظرین نے پسند کیا ہے۔
سشمیتا کی بہت تعریف بھی ہو رہی ہے‘‘۔