بھومی نے سوشانت کو یاد کرتے ہوئے لکھی نظم
مبئی، 20 جون (یو این آئی) بالی وڈ اداکارہ بھومی پیڈنیکر نے سوشانت سنگھ راجپوت کو یاد کرتے ہوئے ایک جذباتی نظم لکھی ہے۔

سوشانت سنگھ راجپوت کے جانے کے بعد بالی وڈ اور ٹی وی کے ان کے شریک اداکار انہیں یاد کررہے ہیں۔
بھومی پیڈنیکر نے سوشانت کے لئے ایک نظم لکھی ہے۔
اس نظم کے ذریعہ بھومی نے بتایا ہے کہ سوشانت کو کتابوں، خلا؍ اور موسیقی سے کتنا پیار تھا ، نیز وہ اس پیار کو دوسروں کے ساتھ تقسیم بھی کرتے تھے۔

بھومی پیڈنیکر نے بتایا کہ فلم کے سیٹ پر سوشانت ان کے استاد بن گئے تھے جن کا انتظار قلم اور کاغذ کے ساتھ کیا کرتی تھیں۔
انہوں نے بتایا کہ کس طرح سوشانت نے خوشی خوشی بھومی اور باقی لوگوں کو اپنے ٹیلی اسکوپ سے مختلف سیارے اور بلیک ہول دکھائے جسے دیکھ کر وہ حیران رہ گئی تھیں۔

بھومی نے لکھا ’’ہم نے کئی مصنفین کے بارے میں بات کی ہے اس کے ساتھ نظریہ ، کامیابی اور زندگی پر تبادلہ خیال کیا ہے۔
ہم نے بحث کی ہے۔
ہماری لڑائی ہوئی ہے۔
ہم نے چارٹس اور الگوردھم کی مدد سے موسیقی کو سمجھنے کی کوشش بھی کی ہے۔
تم نے آرٹ کی مدد سے نیوٹن کی تھیوری سمجھانے کی کوشش کی تھی ۔
تم نے مجھے زندگی بھر کا تجربہ دے دیا میرے دوست۔
تمہارے جانے کا غم تم سے مل چکے اور جو ابھی تک نہیں ملے سب کو ہے تم یاد آؤگے ہمارے ایس ایس آر‘‘۔