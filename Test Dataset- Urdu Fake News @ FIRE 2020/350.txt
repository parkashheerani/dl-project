وائی فائی مزید تیز ترین ہونے والا ہے
انٹر نیٹ کی رفتار کو مزید بڑھانے کے لیے وائی فائی کو اپ گریڈ کیا جا رہا ہے، جس کے بعد صارفین بغیر کسی رکاوٹ کے تیز ترین انٹر نیٹ استعمال کر سکیں گے ۔ فیڈرل کمیونی کیشنز کمیشن نے وائی فائی کے نئے بینڈ 6GHz اسپیکٹرم کا ایک پلاٹ کھولنے کے حق میں ووٹ دے دیا ہے جو صارفین کے روٹرز کو 2.4GHz اور 5GHz بینڈ پر نشر کرنے کے قابل بنا دے گا۔یا اسپیکٹرم راؤٹرز اور دیگر آلات کے لئے پیش کردہ جگہ کی مقدار کو چار گنا بڑھاتا ہے، جس کا مطلب ہے کہ زیادہ بینڈوتھ دستیاب ہے اور وہ بھی کسی مداخلت کے بغیر۔ 

اُمید کی جارہی ہے کہ رواں برس کے آخر تک وائی فائی 6GHzمارکیٹ میں "Wi-Fi 6E"کے نام سے موجود ہوگا ۔ مارکیٹنگ لیڈر کیون رابنسن کا کہنا ہے کہ نئے بینڈ اسپکٹرم کے آنے سے جدید ترین آلات پر تیز تر اور قابل اعتماد کنکشن کی توقع کی جاسکتی ہے۔ 20 برسوں کے بعد وائی فائی اسپیکٹرم کے حوالے سے یہ سب سے اہم فیصلہ ہے ۔فی الحال دو بینڈز 4GHz .2اور 5GHz موجود ہیں اور 1989ء کے بعد پہلی مرتبہ تیسرے بینڈ 6GHz کی اجازت دی گئی ہے ۔