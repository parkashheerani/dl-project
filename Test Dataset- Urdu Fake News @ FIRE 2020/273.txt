ایم این ایس زرعی یونیورسٹی اور فش فار م کے درمیان باہمی تعاون کے معاہدے پر دستخط
ملتان ( نمائندہ نوائے وقت)ایم این ایس زرعی یونیورسٹی ملتان اور توکل فش فارم اینڈ ہیچری مظفر گڑھ کے درمیان باہمی تعاون کے معاہدے (MOU)پر دستخط کئے گئے۔ایم این ایس زرعی یونیورسٹی ملتان کی جانب سے وائس چانسلر جامعہ پروفیسر ڈاکٹر آصف علی اور ڈاکٹر ناہید بانو نے جبکہ توکل فش فارم اینڈ ہیچری مظفر گڑھ کی جانب سے حرا جاویداور جاوید اقبال نے دستخط کئے۔ دونوں اداروں کے درمیان معائدہ کرنے کا بنیادی مقصدمچھلی کی پیداوار کو جنوبی پنجاب کے خطہ میں بڑھانے کیلئے زیادہ سے زیادہ عملی اقدامات کرنا تھا۔اس موقع پر پروفیسر ڈاکٹر شفقت سعید، ڈاکٹر آصف رضااور اظہر خان بھی موجودتھے۔