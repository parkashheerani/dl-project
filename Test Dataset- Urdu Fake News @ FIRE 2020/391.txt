کوویڈ 19 کا دوسرا ٹیسٹ بھی منفی آنے پر بہت خوش ہوا ، سب سے پہلے والدین کو بتایا: شاداب خان
لاہور(سپورٹس رپورٹر) لیگ سپنر شاداب خان کا کہنا ہے کہ کوویڈ 19 کا دوسرا ٹیسٹ بھی منفی آنے پر بہت خوش ہوا ، سب سے پہلے والدین کو بتایا۔ میرے والدین ٹیسٹ مثبت آنے پر بہت پریشان ہو گئے تھے۔ اپنے پیغام میں ان کا کہنا تھا کہ ٹیسٹ مثبت آنے پر پی سی بی نے بڑا حوصلہ بڑھایا۔ لاہور میں کھلاڑیوں کے ساتھ دوبارہ مل کر بہت خوشی ہوئی۔ ٹیم پہلے چلی گئی ، پھر بھی کھلاڑیوں کے ساتھ رابطے میں رہا۔ شاداب خان کا کہنا تھا کہ انگلینڈ میں سپن باولنگ کوچ مشتاق احمد ، فہیم اشرف اور موسی خان کے ساتھ میرا رابطہ رہا۔